title: נויה מכניסה יד לפה
author: Oded Sagir
tags:
  - נויה
categories: []
language: he
date: 2009-02-18 18:37:00
---
האמבטיה של יום ראשון ה-15 לפברואר היתה שונה ומרגשת מקודמותיה. נויה ננעלה לי על הזרת, תפסה אותה והכניסה אותה בכוח, יחד עם כל האגרוף שלה לפה. היא עשתה זאת מספר פעמים וראו שהיא ממוקדת לנושא. גם את האגרוף השני היא הכניסה לפה. זה היה ממש משעשע לראות אותה משחקת עם עצמה באמבטיה, בכלל היא מאוד נהנית ברגע שמכניסים אותה לדאפני המשודרג שבניתי לה.
אתמול ראה אותה, דב ענבר, הנירולוג שהתחיל את כל ברור ההתפתחות שלה והפעם, עפ"י דבריה של רותי, הוא קבע שאין שום בעיה בהתפתחות שלה והיא פשוט היתה LATE BLOOMER. היא חיכה הרבה והגיבה במיצמוץ למשמע מכיאת כף ליד אוזנה.
ממש ניתן להרגיש בשבוע, שבועיים האחרונים שנויה הפכה לתינוקת עירנית שמתענינת וממלמלת כל היום. זה פשוט מקסים לראות אותה כל כך עירנית.
כתם הלידה שלה בגב בעליון, זה שבצורת תות אדמדם, קטן עד לכמעט נעלם. כבר מזמן לא רואים על פניה פצעונים קטנים מהורמוני החלב ואפילו התפרחת חיתולים כבר ירדה משמעותית. עם העירנות הגיעה גם הבכי, היא בוכה יותר ורגישה יותר למתרחש בסביבתה, מה שמקודם היא פשוט היתה זומבית קטנה.
אני ורותי מרותקים למבט שלה ומתקשים לעכל שהבאנו לעולם בנאדם קטן, פרי יצרנו ואהבתנו, שילווה אותנו ויתן לנו אור לשארית חיינו.
אם פעם הייתי שואל את עצמי מדוע הביאו אותי לעולם היום אני יודע ומרגיש את התשובה והצורך הכל כך בסיסי להתפקס על היצור הכי מדהים בטבע, הרי הוא בנאדם, ועוד יותר בנאדם חדש שנולד מקירבך. לצפות בה גדלה ונוצרת עם הזמן ולחשוב שיום אחד היא תהיה בנאדם בוגר עם עולם כמו זה שלנו. זה פשוט הפלא הגדול ביותר בחיים.